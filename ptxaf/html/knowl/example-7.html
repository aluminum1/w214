<!DOCTYPE html>
<html lang="af-ZA">
<!--**************************************-->
<!--*    Generated from PreTeXt source   *-->
<!--*    on 2019-03-14T17:49:07+02:00    *-->
<!--*                                    *-->
<!--*      https://pretextbook.org       *-->
<!--*                                    *-->
<!--**************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body>
<article class="example-like"><h6 class="heading">
<span class="type">Voorbeeld</span> <span class="codenumber">1.4.10</span> <span class="title">Funksies op 'n versameling</span>
</h6>
<p>Laat \(X\) enige versameling wees. Definieer die versameling \(\Fun(X)\) van <em class="emphasis">reële getal-funksies op \(X\)</em> as</p>
<div class="displaymath">
\begin{equation}
\Fun(X) := \{ \mathbf{f} : X \rightarrow \mathbb{R} \}\text{.}\tag{1.4.17}
\end{equation}
</div>
<p>Let op dat die funksies arbitrêr kan wees; daar is geen vereiste dat hulle kontinu of differensieerbaar moet wees nie. So 'n vereiste maak nie sin nie, aangesien \(X\) 'n arbitrêre versameling kan wees. Byvoorbeeld, \(X\) kan die versameling \(\{a, b, c\}\) wees — sonder enige verdere inligting maak dit nie sin om te sê dat die funksie \(\mathbf{f} : X \rightarrow \mathbb{R}\) kontinu is nie.</p>
<p>Definieer die sommeringsbewerking as</p>
<div class="displaymath">
\begin{equation}
(\mathbf{f} + \mathbf{g}) (x) := \mathbf{f}(x) + \mathbf{g}(x),  x
\in X\tag{1.4.18}
\end{equation}
</div>
<p>Maak seker dat jy verstaan wat hierdie formule sê! Ons begin met twee funksies\(\mathbf{f}\) en \(\mathbf{g}\text{,}\) en ons definieer hulle som \(\mathbf{f} + \mathbf{g}\text{.}\) Dit is veronderstel om self 'n funksie van \(X\) te wees. Om 'n funksie op \(X\) te definieer, moet ek vir elke \(x \in
X\) neerskryf watter waarde die funksie lewer. En dit is wat die formule sê: die waarde wat die funksie \(\mathbf{f} + \mathbf{g}\) aan die element \(x \in X\) toeken, word defnieer as die waarde \(\mathbf{f}(x)\) plus die getal \(\mathbf{g}(x)\text{.}\) Onthou: \(\mathbf{f}\) is 'n funksie, terwyl \(\mathbf{f}(x)\) 'n getal is!</p>
<p>Definieer die nul-vektor \(\mathbf{0}\) as die funksie wat die getal \(0\) lewer vir elke insetwaarde \(x \in X\text{:}\)</p>
<div class="displaymath">
\begin{equation}
\ve{0} (x) := 0  \mbox{ vir alle \(x \in X\).}\tag{1.4.19}
\end{equation}
</div>
<p>Definieer skalaarvermenigvuldiging as</p>
<div class="displaymath">
\begin{equation}
(k \smul \mathbf{f})(x) := k \mathbf{f}(x)\text{.}\tag{1.4.20}
\end{equation}
</div></article><span class="incontext"><a href="ACh1Sec4MoreExamples.html#example-7">in-konteks</a></span>
</body>
</html>
